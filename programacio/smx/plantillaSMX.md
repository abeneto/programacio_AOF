---
title: [Programació Didàctica  \newline Sistemes Microinformàtics i Xarxes]
titlepage: true
subtitle: CFGM SMX
lang: es
toc: true
toc-own-page: true
toc-title: Índex
listings: true
titlepage-rule-height: 0
titlepage-text-color: "F08A2A"
titlepage-background: "../../img/portada.png"
page-background: "../../img/fondo.png"
header-left: \includegraphics{../../img/logocap.png} Departament d'Informàtica
header-right: Curs 2024-2025
footer-left: IES Jaume II el Just - Programació Didàctica
footer-right: \thepage/\pageref{LastPage}
header-includes:
  - \usepackage{graphicx}
  - \usepackage{lastpage}
  - \usepackage{xltxtra}
  - \usepackage{listings}
  - \usepackage{awesomebox, tcolorbox, xcolor}
  - \definecolor{lightblue}{rgb}{0.68, 0.85, 0.9}
  - \definecolor{ballblue}{rgb}{0.13, 0.67, 0.8}
  - \definecolor{cerulean}{rgb}{0.0, 0.48, 0.65}
  - \definecolor{almond}{rgb}{0.94, 0.87, 0.8}
  - \definecolor{apricot}{rgb}{0.98, 0.81, 0.69}
  - \definecolor{cream}{rgb}{1.0, 0.99, 0.82}
  - \definecolor{coralred}{rgb}{1.0, 0.25, 0.25}
---

# \color{NavyBlue}{Introducció. Justificació i contextualització}

ORDE EDU/2000/2010 Currículum 

FPB Informàtica d'Oficina:

- [ ] RD 356/2014, de 16 de mayo
- [ ] Currículo CV: DECRETO 185/2014, de 31 de octubre

SMX:

- [X]  RD 1691/2007, de 14 de diciembre
- [x]  ORDE de 29 de juliol de 2009

ASIX:

- [ ] RD 1629/2009, de 30 de octubre
- [ ] ORDEN 36/2012, de 22 de junio

DAM:

- [ ] RD 450/2010, de 16 de abril
- [ ] Reial Decret del Títol 405/2023
- [ ] ORDEN 58/2012, de 5 de septiembre

DAW:

- [ ] RD 686/2010, de 20 de mayo
- [ ] Reial Decret del Títol 405/2023
- [ ] ORDEN 60/2012, de 25 de septiembre
 
Curs d'especialització:

- [ ] Ciberseguridad
  - [ ] RD 479/2020, de 7 d'abril
- [ ] BigData
  - [ ] RD 279/2021, de 20 d'abril

---

El títol de Tècnic en **Sistemes Microinformàtics i Xarxes** queda identificat pels elements següents:

`Denominació`: Sistemes Microinformàtics i Xarxes.

`Nivell`: Formació Professional de Grau Mitjà.

`Durada`: 2000 hores.

`Equivalència en crèdits ECTS`: 120.

`Família professional`: Informàtica i Comunicacions.

-`Referent europeu`: CINE-3 (Classificació internacional normalitzada de l'educació).

`Nivell del Marc Espanyol de Qualificacions per a l'aprenentatge permanent`: Nivell 4A.

# Competències

## Competència general

La competència general d'aquest títol consisteix a instal·lar, configurar i mantenir sistemes microinformàtics, aïllats o en xarxa, així com xarxes locals en petits entorns, assegurant-ne la funcionalitat i aplicant els protocols de qualitat, seguretat i respecte al medi ambient establerts.

## Competències professionals, personals i socials

a) Determinar la logística associada a les operacions d'instal·lació, configuració i manteniment de sistemes microinformàtics, interpretar la documentació tècnica associada i organitzar els recursos necessaris.

b) Muntar i configurar ordinadors i perifèrics, assegurant-ne el funcionament en condicions de qualitat i seguretat.

c) Instal·lar i configurar programari bàsic i d'aplicació, assegurant-ne el funcionament en condicions de qualitat i seguretat.

d) Replantejar el cablatge i l'electrònica de xarxes locals en petits entorns i la connexió amb xarxes d'àrea extensa canalitzant a un nivell superior els supòsits que així ho requereixin.

e) Instal·lar i configurar xarxes locals cablejades, sense fil o mixtes i la seva connexió a xarxes públiques, assegurant-ne el funcionament en condicions de qualitat i seguretat.

f) Instal·lar, configurar i mantenir serveis multiusuari, aplicacions i dispositius compartits en un entorn de xarxa local, atenent les necessitats i requeriments especificats.

g) Realitzar les proves funcionals en sistemes microinformàtics i xarxes locals, localitzant i diagnosticant disfuncions, per comprovar-ne i ajustar-ne el funcionament.

h) Mantenir sistemes microinformàtics i xarxes locals, substituint, actualitzant i ajustant-ne els components, per assegurar el rendiment del sistema en condicions de qualitat i seguretat.

i) Executar procediments establerts de recuperació de dades i aplicacions davant de fallades i pèrdues de dades al sistema, per garantir la integritat i disponibilitat de la informació.

j) Elaborar documentació tècnica i administrativa del sistema, complint les normes i la reglamentació del sector, per al manteniment i l'assistència al client.

k) Elaborar pressupostos de sistemes a mida complint els requeriments del client.

l) Assessorar i assistir el client, canalitzant a un nivell superior els supòsits que ho requereixin, per trobar solucions adequades a les necessitats d'aquest.

m) Organitzar i desenvolupar el treball assignat mantenint unes relacions professionals adequades a l'entorn de treball.

n) Mantenir un esperit constant dinnovació i actualització en làmbit del sector informàtic.

ñ) Utilitzar els mitjans de consulta disponibles, seleccionant el més adequat en cada cas, per resoldre en temps raonable supòsits no coneguts i dubtes professionals.

o) Aplicar els protocols i les normes de seguretat, qualitat i respecte al medi ambient en les intervencions realitzades.

p) Complir els objectius de la producció, col·laborant amb l'equip de treball i actuant d'acord amb els principis de responsabilitat i tolerància.

q) Adaptar-se a diferents llocs de treball i noves situacions laborals originats per canvis tecnològics i organitzatius en els processos productius.

r) Resoldre problemes i prendre decisions individuals seguint les normes i els procediments establerts definits dins l'àmbit de la seva competència.

s) Exercir els seus drets i complir les obligacions derivades de les relacions laborals, d'acord amb el que estableix la legislació vigent.

t) Gestionar la carrera professional, analitzant les oportunitats d'ocupació, autoocupació i aprenentatge.

u) Crear i gestionar una petita empresa, fent un estudi de viabilitat de productes, planificació de la producció i comercialització.

v) Participar de manera activa en la vida econòmica, social i cultural, amb una actitud crítica i responsable.
 
# Relació de qualificacions i unitats de competència

**Qualificació Professional Completa:**

a) `Sistemes microinformàtics IFC078_2` (Reial Decret 295/2004, 20 febrer), que comprèn les unitats de competència següents: 

- UC0219_2: Instal·lar i configurar el programari base en sistemes microinformàtics.
- UC0220_2: Instal·lar, configurar i verificar els elements de la xarxa local segons procediments establerts. 
- UC0221_2: Instal·lar, configurar i mantenir paquets informàtics de propòsit general i aplicacions específiques. 
- UC0222_2: Facilitar a l'usuari la utilització de paquets informàtics de propòsit general i aplicacions específiques.

b) `Muntatge i reparació de sistemes microinformàtics IFC298_2` (Reial Decret 1201/2007, 14 setembre), que comprèn les unitats de competència següents:

- UC0953_2: Muntar equips microinformàtics.
- UC0219_2: Instal·lar i configurar el programari base en sistemes microinformàtics. 
- UC0954_2: Reparar i ampliar equipament microinformàtic.

c) `Operació de xarxes departamentals IFC299_2` (Reial Decret 1201/2007, 14 setembre), que comprèn les unitats de competència següents:

- UC0220_2: Instal·lar, configurar i verificar els elements de la xarxa local segons procediments preestablerts.
- UC0955_2: Monitoritzar els processos de comunicacions de la xarxa local. 
- UC0956_2: Realitzar els processos de connexió entre xarxes privades i xarxes públiques.

d) `Operació de sistemes informàtics IFC300_2` (Reial Decret 1201/2007, 14 setembre), que comprèn les unitats de competència següents:

- UC0219_2: Instal·lar i configurar el programari base en sistemes microinformàtics.
- UC0957_2: Mantenir i regular el subsistema físic en sistemes informàtics. 
- UC0958_2: Executar procediments d'administració i manteniment al programari base i d'aplicació del client. 
- UC0959_2: Mantenir la seguretat dels subsistemes físics i lògics en sistemes informàtics.

#  \color{NavyBlue}{Objectius generals del cicle}

Els objectius generals del cicle formatiu són els següents:

a) Organitzar els components físics i lògics que formen un sistema microinformàtic, interpretant-ne la documentació tècnica, per aplicar els mitjans i mètodes adequats a la seva instal·lació, muntatge i manteniment.

b) Identificar, acoblar i connectar components i perifèrics utilitzant les eines adequades, aplicant procediments, normes i protocols de qualitat i seguretat, per muntar i configurar ordinadors i perifèrics.

c) Reconèixer i executar els procediments dinstal·lació de sistemes operatius i programes daplicació, aplicant protocols de qualitat, per instal·lar i configurar sistemes microinformàtics.

d) Representar la posició dels equips, les línies de transmissió i altres elements d'una xarxa local, i analitzar la morfologia, les condicions i les característiques del desplegament, per replantejar el cablatge i l'electrònica de la xarxa.

e) Ubicar i fixar equips, línies, canalitzacions i la resta d'elements d'una xarxa local cablejada, sense fil o mixta, aplicant procediments de muntatge i protocols de qualitat i seguretat, per instal·lar i configurar xarxes locals.

f) Interconnectar equips informàtics, dispositius de xarxa local i de connexió amb xarxes dàrea extensa, executant els procediments per instal·lar i configurar xarxes locals.

g) Localitzar i reparar avaries i disfuncions en els components físics i lògics per mantenir sistemes microinformàtics i xarxes locals.

h) Substituir i ajustar components físics i lògics per mantenir sistemes microinformàtics i xarxes locals.

i) Interpretar i seleccionar informació per elaborar documentació tècnica i administrativa.

j) Valorar el cost dels components físics, lògics i la mà dobra, per elaborar pressupostos.

k) Reconéixer característiques i possibilitats dels components físics i lògics, per assessorar i assistir clients.

l) Detectar i analitzar canvis tecnològics per triar noves alternatives i mantenir-se actualitzat dins del sector.

m) Reconèixer i valorar incidències, determinant-ne les causes i descrivint les accions correctores per resoldre-les.

n) Analitzar i descriure procediments de qualitat, prevenció de riscos laborals i mediambientals, i assenyalar les accions a realitzar en els casos definits per actuar d'acord amb les normes estandarditzades.

ñ) Valorar les activitats de treball en un procés productiu, identificant-ne l'aportació al procés global per aconseguir els objectius de la producció.

o) Identificar i valorar les oportunitats daprenentatge i ocupació, analitzant les ofertes i demandes del mercat laboral per gestionar la seva carrera professional.

p) Reconéixer les oportunitats de negoci, identificant i analitzant demandes del mercat per crear i gestionar una petita empresa.

q) Reconèixer els seus drets i deures com a agent actiu a la societat, analitzant el marc legal que regula les condicions socials i laborals per participar com a ciutadà democràtic.

#  \color{NavyBlue}{Mòduls professionals del cicle}

## 1r curs 

Els mòduls es cursen en 3 trimestres.

| Codi   | Mòdul                                                     | hrs/set | hrs/any |
| :----: |---------------------------------------------------------- | :-----: | :-----: |
| 0221   | Muntatge i manteniment d’equips                           | 7       | 224     |
| 0222   | Sistemes operatius monolloc                               | 4       | 128     |
| 0223   | Aplicacions ofimàtiques                                   | 7       | 224     |
| 0225   | Xarxes locals                                             | 7       | 224     | 
| 707103 | Horari reservat al desenvolupament de la CP*              |         | 40      |

CP = Competència Professional

## 2n Curs

Els mòduls es cursen en 2 trimestres.

| Codi  | Mòdul                                                     | hrs/set | hrs/any |
| :---: |---------------------------------------------------------- | :-----: | :-----: |
| 0224  | Sistemes operatius en xarxa                               | 8       | 176     |
| 0226  | Seguretat informàtica                                     | 5       | 110     |
| 0227  | Servicis en xarxa                                         | 8       | 176     |
| 0228  | Aplicaciones web                                          | 4       | 88      |
| 0231  | Formació en Centre de Treball (FCT)                       |         | 380     |

# Avaluació.

Les qualificacions de les Unitats didàctiques s'obtenen de la qualificació dels resultats d'aprenentatge (RA), en funció dels instruments d'avaluació emprats. Tots els RA’s s'hauran d'aprovar amb una qualificació superior o igual a 5 sobre 10 de forma independent. Com instruments d'avaluació Tenim:

  - Exercicis i qüestionaris.
  - Pràctiques.
  - Examens o Proves escrites.
  - Reptes.
  - Projectes
  - Casos d'estudi.

La superació de tots els resultats d'aprenentage implica la superació del mòdul en convocatòria ordinària. Si l'alumne no ha superat algun resultat d'aprenentatge o ha perdut el dret a l'avaluació continua, podrà presentar-se a la prova ordinària i/o extraordinària segons el calendari oficial del centre.


# Avaluació del procés d'ensenyament i aprenentatge

El professorat autoavalua el procés d'ensenyament. Aquesta avaluació es realitzarà mitjançant l'observació del treball de l'alumnat en la plataforma ‘Aules’ i el “feedback” que s'obté del mateix.

També es farà un seguiment de la programació per trimestre per tal d'ajustar-la al grup d'alumnes.

Al marge d'aquesta avaluació continua, al finalitzar cada curs acadèmic, el departament didàctic avaluarà les seues programacions a la vista dels resultats obtinguts pels alumnes. La avaluació de la programació didàctica es referirà a aspectes como:

- La selecció, distribució i sequenciació dels continguts.
- Els criteris d'avaluació.
- La metodologia didàctica aplicada.
- Els materials i recursos didàctics utilitzats.
- Els resultats obtinguts pels alumnes.

# Espais i equipaments

D’acord amb el `Reial Decret del Títol 1691/2007`

La docència d'aquest cicle formatiu de grau mitjà requereix: 

- Aula polivalent.

- Aula tècnica. Taller d´instal·lació i reparació d´equips informàtics.

Els `espais` disposaran de la superfície necessària i suficient per desenvolupar les activitats d'ensenyament que es derivin dels resultats d'aprenentatge de cadascun dels mòduls professionals que s'imparteixen a cadascun dels espais, a més han de complir les condicions següents:

a) La superfície s'establirà en funció del nombre de persones que ocupin l'espai formatiu i ha de permetre el desenvolupament de les activitats d'ensenyament-aprenentatge amb l'ergonomia i la mobilitat requerida dins d'aquest.

b) Cobrir la necessitat espacial de mobiliari, equipament i instruments auxiliars de treball, així com l'observació dels espais o superfícies de seguretat de les màquines i els equips en el seu funcionament. 

c) Complir amb la normativa referida a la prevenció de riscos laborals, la seguretat i salut en el lloc de treball i totes les altres normes que els siguen aplicables.


Els `equipaments` que s'inclouen a cada espai han de ser els necessaris i suficients per garantir l'adquisició dels resultats d'aprenentatge i la qualitat de l'ensenyament als alumnes segons el sistema de qualitat adoptat, a més han de complir les condicions següents:

a) L'equipament (equips, màquines, etc.) disposarà de la instal·lació necessària per al funcionament correcte, complirà les normes de seguretat i prevenció de riscos i totes les altres que siguen aplicables.

b) La quantitat i les característiques de l'equipament haurà d'estar en funció del nombre d'alumnes i permetre l'adquisició dels resultats d'aprenentatge, tenint en compte els criteris d'avaluació i els continguts que s'inclouen a cadascun dels mòduls professionals que s'imparteixin en els esmentats espais.

# \color{NavyBlue}{Mesures d'inclusió educativa.}

En la formació professional específica no es pot fer una adaptació curricular, és a dir, adaptar objectius, continguts i criteris d'avaluació a l'alumnat, ja que les capacitats professionals són irrenunciables. En el procés davaluació es comprovarà que l'alumnat ha aconseguit els resultats daprenentatge establerts per a cadascun dels mòduls que formen part del cicle formatiu.

Tot i això, com que no tots els alumnes tenen el mateix ritme de treball ni la mateixa capacitat d'aprenentatge, per això hem de dissenyar activitats atenent les característiques individuals dels alumnes de manera que pugam atendre la diversitat del grup classe:

- Si s'aprecia l'existència d'alumnes que, per qualsevol raó tinguen un ritme més accelerat d'aprenentatge i haguessen complert els objectius abans que la resta del grup, se'ls plantejaran **activitats d'aprofundiment o ampliació** que requereixen més rigor tècnic sobre la matèria. Permetran construir nous coneixements als alumnes que han realitzat satisfactòriament les activitats de desenvolupament.

- Si s'aprecia l'existència d'alumnes amb possibles dificultats d'aprenentatge se'ls plantejaran **activitats de reforç i recuperació** que insistisquen en els continguts mínims.

# \color{NavyBlue}{Foment de la lectura i ús de les TIC}

## Foment de la lectura

El alumnes llegiran articles de revistes especialitzades online i webs de la matèria, articles d'opinió en blogs, tutorials de contingut relatiu als mòduls cursats etc, que els serviran tant per a completar la seua formació com per a adquirir hàbit de lectura.

Els canvis continuats en el món de les TIC fa que l'hàbit de cercar informació, llegir-se-la i entendre-la siga una de les competències bàsiques a desenvolupar. Per altra banda, aquest foment de la lectura s’ampliaria a l’ús i comprensió de la llengua anglesa.

## Ús de les TIC

En quant a l'ús de les TIC es fomentarà:

•	Realització de diagrames relacionats amb el contingut dels mòduls
•	Elaboració de Documentació
•	Participació en fòrums, blogs, wikis, etc.
•	Accés a Internet
•	Ús del correu electrònic

# \color{NavyBlue}{ACTIVITATS COMPLEMENTÀRIES.} 

Les activitats que se duran a terme, al llarg del curs, son:

- Tallers tecnològis
- Jornada de contacte amb empreses del sector
